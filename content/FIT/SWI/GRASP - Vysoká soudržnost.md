"Zodpovědnost přiřaď tak, aby zodpovědnosti jednoho prvku spolu co nejvíce souvisely (= vysoká soudržnost)."

Nechceš mít třídy (nebo obecně prvky), které dělají celou řadu nesouvisejících věcí či samy dělají velké množství práce velkého rozsahu.

Takové třídy jsou pak velmi nepřehledné a člověk v nich dlouho hledá konkrétní zodpovědnost, která ho zajímá a musí se probírat ostatními.

Znovupoužitelnost je obtížná, protože pokud takový prvek chci použít znovu, tak ho musím vzít i s tunou dalších metod, které s tou zodpovědností, kterou chci znovu použít vůbec nesouvisejí. Takové prvky mají také složitější údržbu.

Výhody vysoce soudržných tříd:
1) snadno je pochopím
2) dobře se mi udržují
3) jsou stabilní a méně často se mění
4) jsou znovupoužitelné

Pokud zvolím příliš hrubou granularitu zodpovědností v návrhu => můžou vznikat třídy s nízkou soudržností. Také to vzniká, když se objekt snaží sám dělat činnosti, které by měl spíše delegovat na jiné, specializovanější objekty.