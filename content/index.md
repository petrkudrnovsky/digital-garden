---
title: Vítejte v mé digitální zahradě!
date: 27. 2. 2025
draft: false
description: Toto je úvodní poznámka do mé digitální zahrady. Všichni jste vítáni, vstupte a využijte všechno, co vidíte!
aliases:
---
## [[Rozcestník]]

Jmenuji se Petr, je mi 23 let a rád zkouším nové věci! A tohle je moje digitální zahrada, malinký fragment mého mozku, který si tady na internetu pěstuji. Budu moc rád, když zabrouzdáte do mých poznámek, přečtete si ty, které Vás zajímají a pokud Vám nějak pomůžou či Vás nějak inspirují, tak budu mít velkou radost.

Chci vyzkoušet a zkombinovat několik metod a způsobů, o kterých jsem v posledních měsících zakopl. Jak funguje metoda *Learning in public*? Funguje opravdu *Zettelkasten*? Jak si nejlépe uspořádat poznámky tak, abych se k nim rád vracel a měly pro mě hodnotu i v budoucnosti?

Už delší dobu jsem přemýšlel o psaní blogu, článků či psaní příspěvků na Twitter...prostě nějakým způsobem svoje poznámky, poznatky, nápady apod. sdílet mezi ostatní. Ani jeden z těchto způsobů mi v něčem nevyhoval. Pak jsem objevil koncept *Digitální zahrady* a ty mě úplně fascinovaly. Hned jsem věděl, že tenhle způsob bude rozhodně nejlepší.

Chci, abyste věděli, že tohle je můj experimentální pokus, možná bude fungovat měsíc, dva...nebo i několik let. Budu tady sdílet svoje poznámky ke všem tématům, které mě zajímají. Osobní poznámky si samozřejmě nechám pro sebe.

Budu moc rád, když se budete učit se mnou, na poznámky se podíváte, napíšete mi, co si myslíte. Pokud s něčím nesouhlasíte, napiště mi, rád si přečtu Váš názor. Pokud mám něco špatně, prosím dejte mi vědět :) rád se opravím, tak se člověk učí.

Každopádně konec úvodnímu slovu. Poznámky mám organizované pomocí centrálního [[Rozcestník|rozcestníku]], odkud vedou odkazy na rozcestníky, které se věnují již konkrétnějším tématům.

Kdybyste se rozhodli mě podpořit, budu vám moc vděčný -> [[Podpoř moji tvorbu]]

