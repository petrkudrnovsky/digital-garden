V lednu 2025 jsem se rozhodl jsem založit svoji veřejnou digitální zahradu. Obecně se principům druhého mozku věnuji přes 2 roky, vždycky jsem přemýšlel o tom, že bych si to nechtěl nechávat pro sebe - a část mých poznámek zveřejnit pro kohokoliv na internetu. Ptáte se proč? Za mě to má mě několik benefitů:

1. **pomůžu tím ostatním** - ať už kolegům na FITu svými poznámkami nebo komukoliv dalšímu tím, že zde zjistí něco zajímavého nebo něco, co je může posunout dál
2. **získám zpětnou vazbu** a jiné názory od ostatních, což mi pomůže dostat se z mé bubliny a zjistit pohledy ostatních
3. pomůže mi to **lépe formulovat moje myšlenky** s tím, že budu vědět, že je nepíšu jenom pro sebe, ale i pro ostatní
4. **learning in public** je skvělá technika, jak se rychle a efektivně učit. Tím, že se učím 'na veřejnosti', tak mě to nutí myslet jinak, vysvětlovat věci jinak a podávat je jinak. Chci tvořit takový obsah, který bych si přál, abych měl, když jsem se učil já
5. je to forma mé **sebeprezentace** na internetu

Zatím vůbec nevím, kam tohle povede a jak často to budu doplňovat a udržovat. Pokud se mi kolem tohoto třeba podaří vytvořit komunitu, tak to bude moc fajn. 